<!DOCTYPE html>
<html>


<head>
	<title>Dierick Dental Care</title>
	<link rel="stylesheet" type="text/css" href="reset.css" />
	<link rel="stylesheet" type="text/css" href="style.css" />
</head>




<body>
    <h1>Prothetiek</h1>
   
    
    
        <p>Als een te groot deel van een tand verloren is gegaan, kan deze vaak nog opgebouwd worden met een kroon of inlay in een geschikt keramisch materiaal. Deze worden ofwel door de tandtechnieker, ofwel tijdens dezelfde zittijd CadCam vervaardigd met het Cerec toestel. Als &eacute;&eacute;n of meer tanden of kiezen verloren zijn gegaan, kunnen die dikwijls worden vervangen door een brug. Een brug bestaat uit meerdere tandgedragen kronen die onderling verbonden zijn met een zwevend tussendeel (dummy) dat de verloren gegane tand of kies vervangt. In plaats van de verankering op andere tanden te zoeken, kunnen implantaten vaak deze functie overnemen. Hier worden de ontbrekende tandkronen verschroefd op deze door ons geplaatste titanium kunstwortels. De resterende tanden worden hierbij ontlast in plaats van belast.
        Voor de vervanging van meerdere ontbrekende tanden is soms ook een uitneembare prothese een optie of een noodzaak. Om deze comfortabeler en/of esthetisch acceptabeler te maken, wordt ook deze soms gecombineerd met een implantaatverankering. We spreken dan van een overkappingsprothese of klikgebit. Het zit comfortabel en geeft u zekerheid en zelfvertrouwen als u praat en eet. Meestal zijn in de onderkaak slechts twee of drie implantaten nodig, terwijl in de bovenkaak vier tot zes implantaten gebruikt worden, afhankelijk van de hoeveelheid en de kwaliteit van het bot. Nadat de implantaten in uw kaak voldoende vastgegroeid zijn â€“ meestal na 3 maanden - kan het klikgebit geplaatst worden. Het is nadien door uzelf gemakkelijk te verwijderen zodat u het eenvoudig kunt reinigen.</p>
    

</body>

</html>